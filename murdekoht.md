# Murdekoht

[Lea Tabur](./)

Emä murd'se lämmit saia;  
latsepabuli ta ümbre -  
egäüits sai suure tüki.  
Küll tuu mekk oll' suule hää!  
Ja kui kohhev ta küll ol'li!  
Lõhnast õkva ümbre käima  
nak'se pää!  
Egä suutäis oll' kui elun.  
Siki-saki narmastege  
nigu musu and'se mulle...

Nüit saap supermarketist  
sadat seltsi leibä-saia;  
viilut'tu ja siilut'tu,  
kile sisse topitu.  
Kik om illuss,  
kik om kalliss;  
raha iist saap pal'lut osta.

Aga midä säält ei osta,  
tuu om -  
emä hellä silmävaadet,  
koduköögi lämmit lõhna,  
üte pere õnnist tunnet.

Ja kui kaugel ma ka poleks,  
mõteteski jõudu annab  
värskelt murtud kodusaia  
krõbe koorik,  
pehme sisu,  
taustaks kaasa vulisemas  
kaunis kodukandi keel.

_9. oktoobril 2005, Kannistul_

