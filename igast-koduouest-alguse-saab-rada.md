# Igast koduõuest alguse saab rada

[Lea Tabur](./)

Igast koduõuest alguse saab rada,  
iga koduvärav avab sulle tee.  
Igast südamest saab alguse üks rada,  
igal hingel käia armastuse tee.  
Kõigil meist on luba armastada,  
olla tähekene Linnuteel.  
Linnutee, Linnutee -  
lõppematu armastuse rada,  
katkematu unistuste kee.

Vaata kargel õhtul laotusesse,  
tunne lõpuks, et su hing on avali.  
Võta vastu kutse kaugusesse.  
Ustav Linnutee sind ootab alati.  
Igast südamest saab alguse üks rada.  
Iga elulõng on unistuste tee.  
Iga elukandja on üks tähekene  
kaunil puhasvalgel Linnuteel.  
Linnutee, Linnutee -  
lõppematu armastuse rada,  
katkematu unistuste kee.

_1998_

