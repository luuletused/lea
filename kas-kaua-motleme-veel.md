# Kas kaua mõtleme veel ..

L[ea Tabur](./)

Kui hernes ei idane,  
Kui kartul ei kasva,  
Kui tera on vettinult võetud -  
siis, jah, vaid sigade ees  
saab se\`st segust veel asja,  
kuid järgmised põlved on tõetud,  
kõik sünnitusvalud on põetud  
ning pole su\`st kellelgi asja.

Pole sul aru anda  
Kellegi ees,  
Pole sa kellegi naine  
Ega kellegi mees,  
Sest  
Su idu ei idane,  
Su vili ei kasva,  
Vaid üldise supi sees  
Saab su\`st veel asja.

Siis kukub võõras tera  
Su kodupinda  
Ning  
Võõras idu ei küsi  
Su elu hinda.

_1987_

