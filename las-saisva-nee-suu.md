# Las saisva nee suu

[Lea Tabur](./)

_Piitrele mõtelden_

Suu ommave lümfisõlme,  
kos lõpeve tundliku närvi -  
nee sakilitse siu.  
Me tahami kik tetä  
üt'te värvi,  
üt'te ülpä ja muudu -  
mis inimlik kius!

Kik vil'läkandvass,  
kik saakiandvass!

Ahnusest ullut'tu,  
segi om pää,  
enämp ei tiiä,  
mis tõeste om hää.

Lümfisõlmesid ära ei lõigute;  
ilma äälete koskil ei õigute.

Tuless ommete kaede ette -  
mürk lätt' jo põhjavette!

Las saisva nee suu,  
nee tohutu puhastusjaama,  
kos muda tiip umma tüüd;  
kos omma nii kange auru,  
et henge kinni lüüp;  
kos kasvasse kange marja  
targast looduse ihust  
ja leevendust andva tarja  
ütestainumast suukailuvihust.

Las saisva nee suu!  
Suukure ja aigru alli  
elässe sääl.  
Sääl ommave anekarja  
sükitsel mätäste pääl.  
Ku noid kuremarju ei ole,  
ani põllule tule,  
võtap esi, kost võtta saa -  
tal ei ole jo enämp maad!

Las saisva nee suu!  
Koskil om kotus,  
kos pal'lu om vaikust,  
kohe massinemürä ei kaiku -  
limusiinige sinnä ei saa.  
Tuu om viil ainuke  
putmede maa.  
Jäägu alale ta!

_oktoober, 2000_

