# Kas sa kuulsid ..

[Lea Tabur](./)

Kas sa kuulsid  
mu kutset?  
Ei kuulnud.  
Sina kuulasid  
taevaste tuult  
ja väitsid,  
et minul on luulud...

See oli midagi muud.  
See oli  
nukruse järelkaja,  
üksikluige igatsushüüd.  
Mul on nii väga sind vaja.  
Igavesti.  
Ja nüüd.  
Mul on sind hädasti vaja.

Kuid sina  
kuulad taevaste tuult  
ja laotad  
mu hingevalu  
halli uduna üle maa;  
justkui tahtes,  
et päevasära  
sealt lõplikult otsa saaks.

Aga kuidas siis  
võrsuvad taimed,  
kandes armastust  
nuppude sees?

Kuidas alateadvuse aime  
leiab  
selles reaalsuses tee?

Kuidas näha,  
et keegi veel naerab  
lapsemeelselt  
ja siiralt su ees?

Kuidas tänada  
hingevalu  
elu tähtsaima õppuse eest?

_2007. 07. 02, Kannistul_

