# Kuristikust

[Lea Tabur](./)

Kuristikust  
ma kasvasin üles  
valguse poole ja vaimu poole.  
Alandusest end ajasin üles  
õigluse ja õnne poole.  
Norgus nukrusest virgusin üles  
tasakaalu ja tarkuse poole.  
Üksindusest end uskusin üles  
eheda eneseleidmise poole.  
Kõigist valudest võitlesin üles  
vabaduse poole.  
Hirmuhoogudest hindasin ennast üles  
armastuse poole.

Arvates, et olen vaene,  
peitsingi end vaesusesse.  
Mõeldes, et olen nõrk,  
nõtkusin marimadalaks.  
Kartes kedagi kaotada,  
kogusin kartust kui kõige kallimat.  
Usuta uppusin uskmatusse.  
Lootuseta langesin lõputult.  
Keegi ei saanud mind aidata,  
sest ma ise ei aidanud ennast.

Nüüd mul on, mida jagada -  
valgust ja vaimu  
ja õiglust ja õnne,  
tarkust ja tasakaalu.  
Seda kõike andis mulle  
ARMASTUS.

_2001_

