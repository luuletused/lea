# Ma kõnelen sinuga

[Lea Tabur](./)

Ma kõnelen sinuga  
vaikuse valusas keeles,  
siis, kui sa veel ei kuule,  
siis, kui sa veel ei tea,  
et sa rääkida tahad.

Ma kõnelen sinuga  
üksindushetkede keeles,  
siis, kui sul veel on meeles  
murdmata mured.

Minu juurde sa tuled  
siis, kui teised on läinud;  
siis, kui sa oled näinud  
maailma petlikku sära.

Hulkade hullutav kära  
kaigub su kõrvus kui needus.  
Otsides leebust  
lahtiste haavade raviks,  
otsid mind üles.

Tulen su juurde,  
kui teised enam ei tule,  
kui on kustunud tuled.  
Olen su mõte.

_2001_

