# Sünnipäevaks kingi

[Lea Tabur](./)

Sünnipäevaks  
kingi mulle kivi -  
naljakas ja augukesi täis.  
Tean ju küll  
et külmal südatalvel  
naljalt seda otsimas ei käi.

Sellepärast  
ongi mul nii põnev,  
kui sa suvesoojas  
seda meeles pead.  
Võib ju juhtuda,  
et ükskord leiad mõne,  
mida isegi ehk  
eriliseks pead.

Sünnipäevaks  
kingi mulle kivi.  
Lille närtsimine  
ängistust toob vaid.  
Las siis meenutab  
see ränisilmne rivi -  
iga aastaga ma tugevamaks sain!

_2001_

