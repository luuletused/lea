# Mu unedesse ..

[Lea Tabur](./)

Mu unedesse lapsepõlvest saati  
üks vägev ratas tuli,  
alla veeres mäest.  
Küll jooksujalu pagesin ta käest,  
kuid sama uni  
mind nii kaua saatis.

Ta's hiljem Ilmaratta  
ära tunda suutsin.  
See teadmine  
ta hoogu vähendas.  
Kuid mida minule  
see ratas tähendas?  
Ma arvan,  
ellusuhtumist see muutis.

Siis ühel koidikul  
ma jahmatasin üles -  
mu Ilmaratas  
laiali läks koost.  
Ei enam jälgegi  
se'st hirmutavast hoost.  
Vaid hunnik kaikaid,  
paras hoida süles.

See vabadus  
mind saadab siiamaani,  
justnagu oleksin  
nüüd iseenda jaoks.  
Jah, kui kõik hirmud  
nõndamoodi kaoks!  
Kui imeline  
võiks siis olla maailm!

_veebruar 2002_

