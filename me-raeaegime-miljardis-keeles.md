# Me räägime miljardis keeles

[Lea Tabur](./)

Me räägime miljardis keeles  
Miljardi mõtte mõistatusi,  
Miljardi suu saladusi,  
Otsides ainukest, kes MÕISTAKS.  
Oleme õnnelikud, kui leiame selle.

LOOJAL ei ole ühest nägu,  
mida maalida ja raami sisse panna.  
LOOJAL ei ole ka ühest keelt,  
Mida salvestada ja tõlkida  
Erinevatesse keeltesse.  
LOOJA ei määra millelegi maist hinda.

Ta räägib meiega valguse keeles  
Ja igaüks saab sellest tõlkimata aru.  
Ta kõneleb soojuse keeles  
Ja keegi ei raputa arusaamatuses pead.  
Külma käes lõdisedes ei küsi keegi,  
Mis see on.

Vihm teeb kõik ühtemoodi märjaks  
Ja tuul puhub paika või paigast ära.  
Kuid õige hind on südamele teada,  
Seal ükski võõras arvamus ei loe.  
Võid suurest rõõmust tantsusamme seada  
Või murrab mure viimasegi toe.

On inimeste uhkus kõle kalju,  
Kus ruumi teiste jaoks ei olegi  
Kuid ELU/LOOJA  
Kingib kõike palju,  
Nii palju, et sel lõppu polegi.  
Kes armastusest sündinud on ilma,  
See pärinud on LOOJA kogu tõe.  
Kui iluigatsus on vaimusilmas,  
Siis kuidagi ei saa ju olla õel.

_1998_

