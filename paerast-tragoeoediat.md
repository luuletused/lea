# Pärast tragöödiat

[Lea Tabur](./)

Sel hetkel  
pole miski enam sama.  
Sai kaunist laulust  
lõpureekviem.  
Kas hirmu võitu  
vaim peab tunnistama?  
Ei, hetkeks ainult  
vakatas ta ees.

Nii igas alguses  
on peidus lõpu seeme  
ja igast lõpust uus saab alguse.  
Just seal,  
kus pimeduses eksisamme teeme,  
üks säde süütab uue valguse.

Mis on see piisk,  
mis lükkab üle piiri?  
Mis on see v\(r\)aev,  
mis hingekella lööb?  
Mis on see ahastus,  
mil tõkkeks pole riigid?  
Mil karistusest  
kasvab kuritöö?

_2001_

