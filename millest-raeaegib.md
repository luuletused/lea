# Millest räägib

[Lea Tabur](./)

Millest räägib  
õues kuivanud puhta pesu lõhn?  
Millestki hurmavast.  
Millestki rikkast ja ärevast.  
Millestki haprast ja embavast.  
Kaugusest.  
Lähedusest.  
Tulemisest.  
See on kontsentratsioon  
avarusest.  
Vabadusest.  
Tihe ja mahlakas.  
Päikese ja tuule maitsega.  
Seal on osake  
suurest lembusest meie ümber.  
Sa paned selle kappi  
nagu väärtusliku hoidise  
ootama nautimise aega.

_2002_

