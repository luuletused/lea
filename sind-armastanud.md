# Sind armastanud

[Lea Tabur](./)

Sind armastanud olen  
kogu eluaja.  
Su tulekuga ALGAS ajastu.  
Ma sinus leidsin kõik,  
mis õnneks vaja  
ja mõndagi,  
mis tundus asjatu.

Kuid aastatega  
tunnistanud olen:  
kõik on nii ehtne,  
kõik on täiuslik.  
Mu enda poolikus  
nüüd tundub kole,  
sest sina oled ülikülluslik.

Need konarused,  
mis mind kriimustasid,  
mu silmis järsku  
kaunistavad sind.  
Ja harras imetlus  
mu's tulvab omatahtsi -  
sa armas,  
lapsemeelne kaunishing.

_2001_

