# Kõige ..

[Lea Tabur](./)

Kõige vihasem relv on sõna.  
Sõna hingele haavad lööb.  
Isegi aastakümnete tagant  
kuri sõna sind murrab ja sööb.

Kõige otsitum rohi on sõna.  
Sõnast õitsele puhkeda võid.  
Sõna aitab ja toidab  
ja imesid teha võib.

Kõige hinnatum aare on sõna.  
Kõigist rikkustest rikkam on ta.  
Kes ei leia üht erilist sõna,  
see võib surragi vaesena.

Kõige ustavam lepe on sõna.  
Kergemeelsust ei tunnista ta,  
sest ta jääbki nii tõelisena  
tulikirjaga särama.

_2002_

