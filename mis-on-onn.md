# Mis on õnn?

[Lea Tabur](./)

Õnn ei ole  
toretsev ja tulikirja aara  
vihmametsa kärarikkas,  
liigirohkes melus.

Õnn ei ole  
paabulinnu  
peibutuslik saba,  
lehvikuna lahti löödud  
uhkeks armueluks.

Õnn ei ole  
valitseja vallutuslik mõte,  
kuri kõrkus, üleolek,  
tallamise rõõm.

Õnn ei ole  
ahne, kaval  
äriline võte  
ega ängistusest kantud  
alkoholisõõm.

&gt;&gt;&gt;&lt;&lt;&lt;&gt;&gt;&gt;&lt;&lt;&lt;&gt;&gt;&gt;&lt;&lt;&lt;&gt;&gt;&gt;&lt;&lt;&lt;

Õnn on  
märkamatu pesa  
rohututi varjus,  
rõõmus triller sinitaevas,  
lihtne toidulaud.

Õnn on  
kordamööda olla  
päikeses ja varjus,  
lihtsalt avaneda ellu,  
olla ise laul.

Õnne eest  
ei tohi minna  
nukrusesse peitu.

Õnn  
on taim,  
mis lakkamatult  
vajab vaimutoitu.

_2002_

