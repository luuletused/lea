# Usalda mu vaistu vahel harva!

[Lea Tabur](./)

Usalda mu vaistu vahel harva!  
Usu, et ma tõesti olen siiras!  
Kuigi see näib sulle vastukarva,  
Kuigi see su vabadust ehk piirab.

Ma ei taha ennast kuskilt päästa  
Ega väita võimutsevat kirge.  
Meie koduhaldjat soovin säästa,  
Et ta suudaks olla hea ja virge.

Tea, see lillehaldjas õrn ning habras  
Väetiks jääb, kui tema hella hinge  
Kratikari ründab, julmalt ablas,  
Täitmatu ja enesesse kindel.

_1987_

