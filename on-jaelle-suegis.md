# On jälle sügis

[Lea Tabur](./)

On jälle sügis, saagi salvepanek.  
Läks suvi mööda nagu ainus päev.  
Teeb päike vahtraladvus viimset alet  
Ja ahjupaistel sooja saavad käed.

Sel aastal oli pihlakatel pidu.  
Nad veelgi punastavad armuööst.  
Mis sest, et kartul kõrval lausa kidus  
Ja talumees on lontis rängast tööst.

See pihlapuna nagu narriks teda -  
Kas peale töö siis muud ei olegi?  
Ei ühtki põhjust enam rõõmutseda?  
Kas hinge jaoks sul toitu polegi.

_1998_

