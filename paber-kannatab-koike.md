# Paber kannatab kõike

[Lea Tabur](./)

Paber kannatab kõike:  
Kastad vette - pärast väljavõtmist  
Kuivab varsti ära;  
Ajad värvi peale -  
Paber on alles, olgu küll teist värvi;  
Iga tuulega lendab kaasa,  
Aga ta kestab.

Ainult tuld ei või talle näidata.  
Suurest armastusest tule vastu  
Kaotab paber iseenda.  
Enamik paberimäärijaid  
On sellest hästi aru saanud.

Vaid vahel harva  
Muutub mõni paber  
LEGENDIKS.

_1987_

