# Ma ajaloo kirjutaks ümber

[Lea Tabur](./)

Ma ajaloo kirjutaks ümber  
sedamoodi,  
et mineviku tegelased  
saaksid kätte õige koha -  
teerajajatena meie elus.  
Nende tegudest ja kogemustest  
peaksime kõvasti õppima.  
Me ju kordame samu vigu,  
samu valesid  
ning ei jõua iialgi selleni,  
mida igatseme.  
Iga järgmine põlvkond arvab,  
et tema on parem ja targem ja ilusam  
kui eelmine.  
Soov tõusta teistest kõrgemale  
on nii tugev,  
et see hävitab tõelise kõrguse -  
ARMASTUSE.

_2000_

