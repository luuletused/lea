# Vihm teeb vahe vahele

[Lea Tabur](./)

Vee maailm  
lükkas laiali pinged  
ja kustutas tulekahju mu hinges.  
Tuul  
ei lasknud  
uutel mõtetel põimuda  
väänlevaks sisisejaks  
mu ajukäärdudes.  
Olin küllastunud nägemast  
valguse ja varju heitlust.  
Otsisin lahendust,  
põhjust  
ja tähendust.  
Otsisin TEED.  
Vihm näitas,  
kus libastuda võib jalg  
muredal pinnasel.  
Vihm  
juhatas mind tagasi  
tule juurde,  
sest ma tahtsin saada  
soojaks ja kuivaks.  
Tahtsin jälle muutuda  
sisemiselt hellaks,  
otsivaks,  
mõistvaks.  
Ma olin haiget saanud,  
aga ma ei tahtnud oma valu  
teistele jagada.  
Vihm  
tegi vahe vahele,  
pühkides jaheda puudutusega  
valu  
mu tuliselt laubalt.  
Minu maailm  
sai tasakaalu tagasi.

_2. august 2004, Kannistul_

