# Märtsituul

[Lea Tabur](./)

Kuhu sa kihutad  
kevade vihane saadik,  
tormakas märtsikuu tuul?  
Väljasid viirutad,  
hanged lööd katusest saadik,  
lillakaks raputad puud...

Kui Sa nii otsidki,  
kas sa siis kunagi leiad  
erguna ootamas eest  
 seda, mis metsikult  
mullu siin naeris ja leinas -  
Möödunud suveks sai see...

Kuhu Sa kiiirustad,  
kevade rutakas saadik,  
väsinud märtsikuu tuul?  
Nõrkenud turjale  
 lahmaka päikest laadid  
ja su'st ei jäägi siis muud...

_Märts, 1969_
