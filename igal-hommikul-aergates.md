# Igal hommikul ärgates

[Lea Tabur](./)

Igal hommikul ärgates  
otsin üht tillukest rõõmu -  
valguse veiklemist õhus  
või puhkenud õit;  
tule praksumist koldes  
ja tuule lõhnavat sõõmu -  
need on tuttavad imed mu ümber,  
nii kodused kõik.

Igal hommikul ärgates  
loodan,et päev tuleb kaunis;  
püüan end avada kõigele,  
mis tundub hea.  
Kuigi ma õhtuks  
võin olla ju tõeliselt audis,  
natuke rohkem nii ikkagi  
vastu pean.

Igal hommikul ärgates  
tänan ma Loojat  
õnne eest näha veel ühte  
loomise tuld.

Iga päev on kui sõbralik,  
oodatud sõnumitooja -  
lubadus mulle: Sa ela,  
see ongi su tund!

_2001_

