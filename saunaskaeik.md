# Saunaskäik

[Lea Tabur](./)

Maa mahlad,  
Õhu lõhnad,  
Vee värskus  
Ja tule tugevus  
Proovivad mu kallal  
Oma tarkust  
Kas aitab?

Mälestuste kuivad lehed  
Elustuvad kerisel  
Samad lõhnad, samad värvid  
Nagu kimpuköitmisel.

Sama soojus, sama valgus,  
Sisemine sund.  
Maha, maha saasta - aastad,  
Taas on tähetund.

Nühin puhtaks oma ihu,  
Ihun erksaks meele.  
Taas sean asjadele nimed  
Oma algses keeles.

Sann om lämmi,  
Lavvats like,  
Ahjust tule karmu.  
Keäki ei jõvva takan ikke  
Katskilännu armu.

Mälestuste õrnad varjud,  
Tuulekella keeled  
Kaiguvad ja kaiguvad  
Mu puhtakspestud meeles.

_1998_

