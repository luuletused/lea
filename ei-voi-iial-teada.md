# Ei või iial teada ..

[Lea Tabur](./)

Maasikas,  
mu sõber,  
sa oled õige perekondlik tüüp.  
Nii nukrana tundub  
üksik taimeke  
oma mõne marjaga.

Kus aga paras perekond koos,  
seal on kobarad kaardus;  
taimed ise ei pruugigi  
väga uhked olla.

Kurb on aga selle saatus,  
kes ei saa  
oma vääti välja sirutada...  
Nagu üksik inimene...

Ja ikkagi on õhkõrn võimalus,  
et üks pisike pähklike marja küljest  
kukub soodsasse pinnasesse  
ja hakkab idanema.

Ei või iial teada...  
Ja lootust  
ei tohi kaotada.

Eks ole,  
nagu inimene.  
Ühel idaneb mõte,  
teisel seeme,  
kolmandal kõik koos.

_juuli 2005_

