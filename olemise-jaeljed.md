# Olemise jäljed

[Lea Tabur](./)

Kivides on ajalugu -  
meie tulemise lugu,  
meie olemise lugu,  
aja kulgemise lugu.

Vaikides nad seisavad  
karjakaupa,  
hulgakaupa  
lausa meie silme all,  
pinna peal  
ja sügaval.

Ainult kõik on segamini -  
täna, eile, ülehomme -  
tulemäed ei vaibu veel.  
Kõik on keerisliikumises  
nagu tuulepuhang teel.

Sünnib kive nagu pärleid  
uute tulijate jaoks,  
et me olemise jäljed  
mitte iialgi ei kaoks.

_2000_

