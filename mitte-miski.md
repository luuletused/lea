# Mitte miski

[Lea Tabur](./)

Mitte miski küll ei hoia  
inimest siin ilma peal  
rohkem kinni,  
kui üks lootus,  
mis ehk täituma kord peab.

Kui ei ole enam usku,  
kui ei ole armastust,  
lootus hoiab ukse lahti -  
ehk see tuleb praegu just!

Sel ei ole mingeid piire,  
mingeid reegleid.  
Kõikuma võib lüüa usk,  
murduda võib armastus.

Kuid kui lootus miilab üha  
peidus varemete tuhas,  
tõuseb jälle tulilind,  
võtab tiibadele sind.

Lootusega sõuad sinna,  
kus ei kanna tahte jõud,  
kuhu muidu ei saa minna  
kui vaid igatsuse jõul.

_2000_

