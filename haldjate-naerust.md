# Haldjate naerust

[Lea Tabur](./)

Haldjate naerust  
on sündinud allikad -  
eluandvad, rõõmuandvad.  
Seal nad siis kümblesid  
kuuvalgel ööl,  
kuulates sirtsude sirinat,  
kastetilkade kahinat;  
vetevaimuga vallatlesid.

Haldjate nutust  
on sündinud sood -  
siis, kui raiuti maha kõik metsad,  
rüüstati salud, mürgitati maa.  
Polnud siis kusagil kohta,  
kus elada.  
Polnud linnulgi pesa punuda,  
kitsetallel end kosutada.

Vetevaimud jäid haigeks  
ja haldjate kurbus  
kogunes kõrkjate kaitse alla,  
sookailude vahele.

_veebruar 2002_

