# Kivist loomaaed I

[Lea Tabur](./)

Mis naljakad kivist loomad -  
üks hobusevarss - või härg?  
Siin on kulgemas siilipere.  
Aga see on vist kärg -  
nii toredalt auguline.

Näe,karjus on põõsa vilus,  
kaabulott silmini peas.  
Etskae - siin ongi ilus  
lambatalleke aasa peal.

Ühes lohus on linnupesa,  
kivist munadki sees.  
Puruvana käib kivist kasukas -  
on vast raske see!

Pajats-poisike puu otsas peibutab,  
naerab laginal kivist naeru.  
Kivihobune krõmpsutab  
kivist liua pealt kivist kaeru.

Lõvikuningas valdusi valitseb  
raudses rahus.  
Pisa torn nagu sõrm on püsti  
igihaljas vahus.

_1999_

