# Virvele

[Lea Tabur](./)

Sa oma elu  
meie jalge ette panid,  
kõik oma tunded - mured, rõõmud, valud.  
Sa oma saatuse  
me jalge ette panid,  
kuid - ära sa meid kohtumõistjaiks palu.

Nii õrnu asju  
puutuda ei tohi -  
üks pilk, üks mõte -  
rohkem oleks liig.  
On usaldus küll imeline rohi,  
kuid selle rikkuda võiks  
ainus viiv.

Nüüd,  
lugedes Su ehtsaid luuletusi,  
ma tunnen -  
paljut taluda ei või.  
Ka ainus neist  
saaks teha muudatusi,  
et elu palju parem olla võiks.

Sel jõuluajal  
on mul tõesti tunne,  
et olen elevant ma  
portselanipoes.  
Nii jäljed jäävad  
puutumata lumme...  
Ükshaaval  
Sinu luuletusi loen.

_2000_

