# Sõnum

[Lea Tabur](http://luule.ee/lea)

Öö  
unustas mu olemasolu  
ja õnnistas  
ürgset olemist  
vaikuse sümfooniaga.

Tuul  
ei tahtnud  
oma peidikust välja tulla.

Tema asemel  
tegi udu sillad  
kaugete maailmade vahele.

Kujutlen  
imetillukesi olevusi  
ühelt udupiisalt teisele hüppamas -  
nagu miniatuursed parvepoisid.

Sõnum,  
mis tõuseb maast  
ja jõuab õitesse  
väljaspool vart...  
Fantastiline.

_juuli 2005_

