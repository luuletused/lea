# Läkitus

[Lea Tabur](./)

Ma ei tahtnud mõelda  
olevast,  
tulevast.  
Tahtsin vaid leida suhet  
minu ja maailma vahel.  
Tahtsin vaid tunda rõõmu  
sellest,  
mis kaasa mind haaras,  
voolas mu üle ja ümber,  
uhkas mu hingest läbi.  
Ma ei pidanud tundma häbi  
sellest, et elan.  
Uhkena pidin ma tõusma,  
minema püstipäi  
kõdust ja kõlgastest läbi  
valguse poole.  
Tee on alati raske,  
kui ta on õige.  
Otsijale  
ka hetk on pikk.  
Leidja rõõmust  
jätkub niikauaks,  
kui kestab igavik.  
Ma ei tohtinud surra,  
teadmata elu mõtet.  
Samm-sammult liikudes leidsin,  
et surma ei olegi.  
On ainult lõputu valgus  
ja lõputu pimedus -  
nagu tuige või laine või pulss.  
Nii jäin ma igaveseks.

_august 2004, Kannistul_

