# Kodu

[Lea Tabur](./)

Väike majakene  
metsa varjus seisab.  
Minu kodu armas  
ootamas on seal.  
Vaikne metsarada  
aitab teda leida.  
Tuled akendes  
kui haldjasilmad head.

:,:Kodu,  
sinu juurde  
ikka tahan tulla,  
kui ka kõnnin kuskil  
võõra ilma teel.  
Kodu,  
oota palun,  
kuni saan kord tulla -  
nõnda palju  
on mul korda saata veel.:,:

Sügisvihmasajus  
pisaratest märjad  
on su kastanid  
ja õunapuude ring.  
Talvel lumised  
ja hõbevalged väljad...  
Suvel õitelõhnast  
kinni jääb mul hing.

:,:Kodu,  
sinu juurde...

Üksik kask su üle  
kaitsvat varju heidab,  
laulab kevaditi  
linnulauluviit.  
Unes näen,  
et oma pea su rüppe peidan  
ega lahku  
enam iialgi ma siit.

:,: Kodu,  
sinu juurde...

_viisistatud_

_2002_

