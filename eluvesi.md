# Eluvesi

[Lea Tabur](./)

See allikas, mis voolab sinu hingest,  
On sädelevaid pärleid täis.  
Ta vette päike heidab kuldseid ringe  
Ja tulvil on ta igatsusi häid.

Need pärlid, mida südames sa kannad.  
Kui allikad on kõigi jaoks.  
Kui eluvett neist palujale annad,  
Siis söönuks näljane ja haige terveks saab.

Las voolab eluvesi,  
Sa iial ära väsi  
Vaid kingi möödujale veel üks sööm.  
Las voolab eluvesi,  
Sa hinda ära küsi,  
Sul hinge jäägu sellest ainult rõõm.

Kui ükskord kustub sädemete sära  
Ja värisevad raagus puud,  
Su eluvesi sindki kannab ära  
Kui hellitades, pärituult.

Siis unub raske kaotus, unub valu  
Ja kerge tundub kõige pikem tee.  
Võib-olla kord sa teistelt abi palud,  
Kuid praegu oled ise looja veel.

On selge eluvesi  
Ja voolab tasakesi,  
Ei seda rikkuda või raevulõõm.  
Sa pettust ära talu  
Ja almust ära palu  
Vaid kingi möödujale veel üks sõõm.

Las voolab eluvesi  
Sa hinda ära küsi,  
Sul jäägu hinge sellest ainult rõõm,  
Puhas rõõm.

_1987_

