# Lähen linnuteele mööda valget rada

[Lea Tabur](./)

Lähen linnuteele mööda valget rada  
Lähen vaikselt täheselges öös.  
Veel on aega pisut unistada.  
Ärkamise kellad veel ei löö.

Tähed vilgutavad mulle nagu sõbrad  
Elu raskus nagu kerkiks õlult -  
Nagu polekski ma kõige suurem tõbras,  
Nagu oleks elamine mõnus.

Siin ei tule mulle eales vastu teisi,  
Kellel hinges kahtlemise kramp.  
Siin ma usun juba - üsna, üsna veidi -  
Olen lihtsalt naine, mitte vamp.

_1997_

