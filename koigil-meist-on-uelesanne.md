# Kõigil meist on ülesanne

[Lea Tabur](./)

Kõigil meist on ülesanne  
oma eluajaks  
vahel on see üsna lihtne -  
ehitada maja.  
Vahel aed on kõige tähtsam,  
vahel pangaarve.  
Vahel sõpradega seltsis  
maha jooksed sarved.  
Veel on vallutada vaja  
kõik maailma tipud.  
Vahel kuristiku serval  
oksa küljes ripud.  
Kuigi kogu aeg pead vahti,  
ükskord siiski taipad -  
hinge jaoks ei ole tähtis,  
on Sul palju maju,  
on Sul raha,  
on Sul kapsaid,  
kaalikaid või kurke.  
Hing ei vaja keldritesse  
marinaadipurke.  
Kui on lapsed  
saanud suureks,  
omaenda leiba,  
siis küll tahaks hinge tabeks  
pisut AEGA leida.  
Selitada möödaniku  
kurbused ja rõõmud,  
võtta sellest klaarund meskist  
mõned tublid sõõmud,  
et see vaim saaks ükskord tiivad,  
tugevad ja terved,  
mis mind igavikku viivad  
rõõmuga ja kergelt.

_2000_

