# Salakirjad

[Lea Tabur](./)

Kas ma tunnen  
sinu salakirja -  
mõttemustreid,  
allikate toidet?  
Või ehk oma salakirja järgi  
panen paika  
sinu sädemete loidet?  
Kas ma tunnen?

Otsin pidepunkte  
kaudseid radu pidi -  
otse mõlemad meist  
liiga haiget saaks.  
Tuli kõrvetab.  
Ja mustund varemetes  
salakirjadestki  
ainult tuhk on maas.

Kuid ma näen ju  
kauneid mustriridu,  
kuulen helinaid,  
jääb lõhnast kinni hing.  
Meile vabadust on vaja,  
ja distantsi -  
muidu pigistama  
kipub eluring.

On nii palju,  
mida omaks võtta -  
mitte painutada  
endasarnaseks.  
Aeg meid kaasa viies  
aina tõttab,  
ikka vähem hetki  
äratundmiseks.

Nagu mesilane  
aias ringe tehes  
kogun nektarit  
su tunnetusemaalt.  
Oskaks ainult  
lugeda ma kõike -  
aina  
salakirju lahendan...

_jaanuar 2004_

