# Me mäletame, kuidas raha teha

[Lea Tabur](./)

Me mäletame, kuidas raha teha.  
Me mäletame, kuidas teha tööd.  
Me teame, kudas kõike maha teha  
Ja seda, mida keegi kuskil sööb.

Kuid unustame elamise viisi,  
Ei tea, mis palve on, mis andeksand.  
Seepärast praegu olemegi kriisis,  
Kus igaüks on iseenda vang.

Ent tänu jumalale - massid veel ei ründa  
Ja pühakutel veel on otsas pead.  
On pisut lootust, et kord vendki tunneb venda  
Ja elu õiged reeglid paika seab.

Aeg kätte jagab kartulid ja koored.  
Aeg otsustab, mis koormat keegi veab.  
Kord ajaloos on tähtis seegi koodeks,  
Kui väärikalt end keegi ülal peab.

_1998_

