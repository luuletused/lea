# Linnuke

[Lea Tabur](./)

Linnuke,  
ära peksa end vastu akent!  
Petlik on maailm  
seal klaaside taga.  
Tuli ei ole ju päike  
ja sina ei ole vaba.  
Piiratud ruumis jääb nõrgaks  
nii lihas kui närv.

Linnuke,  
ära peksa end vastu akent!  
Kuskil on õõs,  
kus mööda võid saata öö.  
Hommikul vabana  
jälle saad rändama minna.  
Oksale istudes  
laulugi lahti lööd.

Linnuke, linnuke,  
elu on võitlus ja valu.  
Võidab vaid see,  
kellel tugevaks osutub tarm.  
Sellele krooniks saab  
vabana elatud elu,  
sellele kingib end  
kõikelunastav arm.

_2001_

