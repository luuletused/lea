# Erisugused

[Lea Tabur](./)

Kas nüüd on lõppenud  
See Jumala õppetund  
Sõgedale rahvale,  
Kes tahtis saada  
Ainuvalitsejaks maailmas.  
Ei veel,  
Sest see rahvas pole oma veast  
Aru saanud  
Aga Jumal ütleb sellele rahvale:  
"Sa oled olnud kibe nagu sool,  
mida ükski olend palju pruukida ei või.  
Seepärast tea:  
Mida rohkem sa end  
Rahvaste vees laiali laotad,  
Seda enam sa kaotad iseenda  
Ja sind pole kusagil enam  
Kui vürtsiks vaja.  
Ükski rahvas, kes kibedaks muutub,  
Ei jää lahjendamata"

_1998_

