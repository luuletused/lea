# Võib-olla

[Lea Tabur](./)

Võib-olla  
ma tõesti oleksin pidanud  
pühkima rohkem tolmu,  
viksima kingi  
ja hõbedat klantsima lööma.

Võibolla tõesti  
ma oleksin pidanud  
koguma kulda ja karda,  
rändama ringi  
ja head ning paremat sööma.

Võib-olla tõesti.

Küllap siis oleksin  
sobinud siinsesse kampa,  
püganud muru  
ja klatshinud naabrite elu.

Aga mul polnud ju aega.

Mina valisin ELU -  
lapselapid ja titepudrud,  
linnunokatäis und.

See polnud üldsegi sund!

See oli rõõm,  
oli lootus ja rahu,  
mis hinge iganes mahub.

Tolmukübe las lennata tuules.  
Lapselalin  
jääb kestma luules.

_2001_

