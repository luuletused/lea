# Sõbrale

[Lea Tabur](./)

Sõber, kui soovid  
mind aidata tõesti,  
siis leia mu jaoks  
pisut aega.  
Raha ja rikkust  
ei pane ma miskiks,  
ei kurda ka oma vaeva.

Sinul ja minul  
on erinev rada.  
Elulaval meil teised proovid.  
Jõululaupäevaks  
saadame teele  
oma parimad soovid.

Nendel päevil,  
kui pidu ei ole,  
pole oodata jõulukaarti,  
nukralt telefon vaikib nurgas -  
sendikõlin ei kuluta traati -  
ootan, et mõtteis  
Sa oled mu kõrval,  
võtad istet mu hingekühmul;  
räägid minuga  
lihtsalt ja õrnalt  
ja Su hääles ei ole tühjust.

Kummardud küsima:  
"Kuidas Sul läheb?"  
ja vaatad ka silma sisse.  
On mul ju vaja  
nii lõpmata vähe  
argipäevade hingamisse.

Las siis pühapäev  
olla mu hinges ,  
kui ma tunnen,  
et hoolid mu\`st tõesti.  
Ainsast pilgust  
võib kaduda pinge...  
Üksi olla võib inimjõeski.

Nii võin ju minagi  
õrjetul hetkel  
tulla Su tõttamisse.  
Kummardun küsima:  
"Kuidas Sul läheb?"  
ja vaatan ka silma sisse...

_2001_

