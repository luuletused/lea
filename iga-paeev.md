# Iga päev

[Lea Tabur](./)

Iga päev  
avab uue ukse  
mu aaretekambris.  
Mida sealt leian?  
Eks seda,  
mida otsinud olen.

Võib manada  
kirstud täis kurjust ja hirme,  
lõpuni põlenud küünlaid  
ja auklikke ämbreid.  
Võib sumada kahetsuse soos  
ja möödalaskmise mudas,  
usuta hulpida ummikjärvel.

Võib leida end  
imede ilusas aias,  
harmoonia vetruval vaibal,  
küsimas nõu  
nelja tuule käest,  
kuhu veel minna.

Võib otsida  
tarkuse võlukivi,  
avatud avarust igasse kaarde.  
Võib tunda  
jagamise õnnistust.

_2002_

