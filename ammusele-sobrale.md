# Ammusele sõbrale

[Lea Tabur](./)

Oled sa peakotiga pistrik  
kellegi tujuka tahte  
kontrolli all,  
saades vabadust  
vaid saagi järele minekuks?

Oled sa vana ja tark öökull,  
kes koiduni valvab  
ja ehani tukub -  
varjude mängu imetleja?

Kunagi arvasin,  
et oled kotkas -  
liiga kõrgel ja kaugel,  
liiga väle ja vaba,  
liiga püüdmatu.

Nüüd ma tiirlen ja otsin sind,  
kuid minust kõrgemal  
on vaid avar sinine taevas ja tuul.  
Sind seal ei ole.

_2000_

