# Mu elu on nii lihtsalt keeruline

[Lea Tabur](./)

Mu elu on nii lihtsalt keeruline,  
Et võõras sellest vaevalt aru saab.  
Ja pole tarviski, sest minu elu ime  
Must endast läbi voolata vaid saab.

Mu elu on nii lihtsalt keeruline,  
Et tunnen - vahel tiksun nagu kell  
Ning minu pinge hingesisemine  
Ka kellavedruna on õrn ja hell.

Nii voolab aeg - mu´st üle ja mu´st läbi,  
Ma seda kulgu peatada ei saa.  
Mul käsk on elada ning siis on hirmus häbi,  
Kui maha käin või liialt kiirustan.

_1987_

