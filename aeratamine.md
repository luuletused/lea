# Äratamine

[Lea Tabur](./)

KUI KAUA  
Võib end titeks mõelda,  
Suu tissi ootel ammuli?  
Kui kaua võib veel üht mehepoega  
Veel sipupükstes hoida nii?

Kui kaua võib veel uneleda  
Vaid muistseist vägitegudest  
Ja uneaega pikendada  
Üht kummilutti imedes?

Oh, mehepojad, saage aru,  
Et emme ramm on raugemas,  
Et otsa saanud on kõik varud  
Ja müüridki on langemas.

Kust salajõu ja võlumõõga  
Said muistse aja sangarid?  
Eks armukesed annetasid,  
Kullakesed kinkisid.

Sa oma koda kaitsma tõtta,  
Kus ise oled kuningas  
Ja ära sarvikule jäta  
Ka seda, kes kord printsiks saab!

_1989_

