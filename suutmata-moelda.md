# Suutmata mõelda

[Lea Tabur](./)

Suutmata mõelda  
Ja suutmata õelda,  
Suutmata tunda, mis tundmist väärt  
Raiskame ennast  
Ja raiskame aega,  
Raiskame elu, mis elamist väärt.

Kartus on põleda,  
Kartus on elada,  
Kartus on lõpuni minna teed.  
Piiluks ehk salaja,  
Urgitseks kuidagi  
Teada, mis elu meid ootab ees.

Aga on piilujal kartuseks seegi -  
Keegi ehk ukse lahti lööb, -  
Lükkab ta pepuli,  
Nina saab haiget -  
Armas taevas, küll elu on nöök!

_1999_

