# Elus eksida võime vaid korra

[Lea Tabur](./)

Elus eksida võime vaid korra -  
Sellest algabki tagasikäik.  
Pühi maha need mingikorrad  
Ja näita, mis on su õige läik.

Pühi maha see krohvisegu,  
Et ma näeksin su murdejoont.  
Näen, sul ammugi juba on tegu  
Sirgelt järgida elujoont.

Võta vastu üks sõbralik mükse,  
Nii saab seieril õigeks näit.  
Muidu elult saad vastu pükse -  
Lihtsalt algab ju tagasikäik.

_1990_

